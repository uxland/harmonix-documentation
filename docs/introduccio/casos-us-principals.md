---
sidebar_position: 3
---

# Casos d'ús principals

L'escenari d'ús principal d'una aplicació basada en el framework **Harmonix**, és tota aquella aplicació estil "**Estació de treball**" i "**Single Page Application**", on l'usuari vol veure el màxim d'informació possible, interconnectada entre si, reactiva i amb una experiència que faci que el procés a realitzar sigui còmode, accessible, dinàmic i efectiu.

  

A més a més, Harmonix prové d'una **sèrie d'eines** perquè aquestes estacions de treball pugui contenir diferents plugins, construïts amb **tecnologies i cicles de vida diferents**, on únicament han de complir unes **normes d'adhesió** amb l'**aplicació principal (shell)**, però alhora dotar de funcionalitats d'interactivitat amb aquests plugins.

  

Cal ressaltar la importància d'aquesta **autonomia** que tenen els plugins que actuen de microfrontends, per ser desenvolupats amb la **tecnologia** que es desitgi (sempre i quan s'encapsulin en un Web Component, que es detallarà en punts posteriors), i de tenir un **cicle de desenvolupament i desplegament** propis totalment agnòstics al framework i al shell, cosa que facilita i soluciona casos d'ús reals on la mateixa aplicació pot contenir plugins i iniciatives creades per **clients diferents**.